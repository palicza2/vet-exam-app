2. Sertésorbánc (Erysipelothrix rhusiopathiae)

1. A kórokozó jellemzői
1.1. Morfológia és alapvető tulajdonságok
kisméretű, Gram-pozitív, vékony pálcika, esetenként fonalszerű 
Nem mozgó, nem spóraképző, de rendkívül ellenálló a környezeti hatásokkal szemben
Fakultatív anaerob
Fakultatív intracelluláris → a gazda sejtjeiben is túlél, hozzájárul a tartós fertőzések kialakulásához
számos szerotípus ismert: 1a, 1b, 2–26, N – sertésben túlnyomóan 1és 2-es típusok
1.2. Előfordulás és állatfajok
Sertés a fő gazda
Más fajok: baromfi (pulyka!), vadmadarak, halak, emlősök
Zoonózis → embert is megbetegíthet, erysipeloid néven ismert bőrgyulladást okozhat (főleg a kézen lokalizálódó fájdalmas, lilás-vörös duzzanat), súlyos esetben endocarditishez vagy szeptikémiához vezethet
1.3. Környezeti ellenállás
Ellenáll a különféle fizikai-kémiai hatásoknak és élelmiszer-tartósítási eljárásoknak:
Füstölés, sózás, pácolás → jól tűri
Tetemben hónapokig, talajban 4–5 hétig életképes
Sok fertőtlenítőszernek ellenáll → könnyen fennmarad telepeken
1.4. Virulenciafaktorok
patogenitását több tényező adja:
Neuraminidáz enzim: a gazdaszervezet sejtjeinek felszínéről sziálsavat hasít le. Ennek következményeként károsodnak a kis vérerek endotélsejtjei és fokozódik a trombózishajlam: a vérlemezkék összecsapzódása és a véralvadás beindulása miatt mikrotrombózisok alakulnak ki a kapillárisokban. Ez a mechanizmus felelős több jellegzetes elváltozásért, például a bőrben létrejövő rombusz (gyémánt) alakú elhalásokért.
Poliszacharid tok (burok): védi a kórokozót a gazda immunrendszerétől, különösen a falósejtek bekebelező tevékenységétől.
E. rhusiopathiae felszínén található egy úgynevezett SpaA antigén (Surface protective antigen A): erősen immunogén fehérje
A kórokozó különböző törzsei virulenciájukban eltérhetnek: például a magas neuraminidáz-termelésű és vastag tokú törzsek általában súlyosabb megbetegedést okoznak.

2. A fertőzés forrásai és terjedése
2.1. Tünetmentes hordozás
A sertések akár 50%-a hordozó lehet
már fiatal korban megtelepedhet az állat mandulájában, anélkül, h betegséget okozna, tartósan fennmaradhat. 
Periódikusan vagy folyamatosan ürítik (nyál, bélsár, vizelet) a kórokozót.
2.2. Terjedési módok
Szájon át (takarmány, víz felvételével, baktériumot, amely fertőzött ürülékkel vagy váladékkal szennyeződött) – leggyakoribb
Bőrön át, sebeken keresztül (harapások, sérülések, padozat okozta sebek)
Rovarcsípésekkel (legyek, szúnyogok vektorként hordozhatják egyik állatról a másikra a baktériumot és csípésükkel beoltják azt a bőrbe)
Ragályfogó tárgyak, rágcsálók, madarak → mechanikus közvetítés
Fertőzött tetemek → különösen veszélyesek (hosszú túlélés!)
2.3. Fogékonyság életkor szerint
Különösen akkor alakulnak ki járványkitörések, ha a fogékony állatok védettsége hiányzik vagy gyenge.
Malac: kolosztrális immunitás idővel (általában 8–12 hetes kor körül) megszűnik
Legfogékonyabbak a 3–6 hónapos süldők
az idősebb állatok gyakran már átvészeltek korábbi enyhe fertőzést vagy vakcinázva lettek,
Felnőtt, oltatlan állat is súlyosan megbetegedhet
2.4. Hajlamosító tényezők könnyítik meg a betegség kitörését: az addig lappangóan jelen levő baktérium hirtelen több állatban is klinikai tüneteket okoz.
Stressz, időjárás hirtelen változása
Rossz higiénia, zsúfoltság
Takarmányozási hiányosságok
Immunrendszer gyengülése más betegségek miatt

3. A betegség klinikai formái: A sertésorbánc lefolyása és tünetei a fertőzés hevességétől függően több formában jelentkezhetnek. (betegség stádiumai).
3.1. Akut (heveny) forma
Lappangás: 1–3 nap
néhány nap alatt lezajlik
a sertés előzetes védettség nélkül, nagy mennyiségű vagy magas virulenciájú kórokozóval fertőződött
Pathogenezis: Az akut formában a baktérium szétszóródik a véráramban, szeptikémiát okozva → mikrotrombózisok → bőrelváltozások
Tünetek:
40–42 °C láz
levertség, étvágytalanság
sántaság (kezdeti arthritis miatt)
kocákban vetélés a betegség korai szakaszában
Jellegzetes tünet: rombusz alakú (gyémánt) bőrelváltozások, meleg tapintatú kiütések („orbáncos csalánláz”)
vörös-lilás, duzzadt, fájdalmas foltok
Átmérőjük néhány centiméter, és gyakran a hát, az oldal vagy a comb tájékán csoportosan figyelhetők meg. Ezek a bőrelváltozások tulajdonképpen a bőr hajszálereiben keletkező trombózis miatt kialakuló körülírt infarktusok: a kórokozó neuraminidázának hatására az erekben mikrorögök keletkeznek, ami az adott bőrterület vérellátását rontja. Ennek következtében a bőrön először gyulladásos duzzanat és pír jelenik meg, majd súlyos esetben a terület elhalhat.
Súlyos eset: hirtelen elhullás előzetes tünet nélkül
Kezelés nélkül: 30–40% mortalitás
3.2. Szubakut (félheveny) forma
Enyhébb láz, kevésbé súlyos tünetek
A klinikai tünetek mérsékeltebbek: az állatok étvágytalansága nem olyan kifejezett, lehet, hogy csak bágyadtak, de még felvesznek némi takarmányt.
néhány nap, egy hét alatt lezajlik
Kevés rombusz folt vagy csak enyhe bőrpír
Néhány nap alatt javulnak spontán vagy kezelés hatására
Gazdasági kár: lábadozó állatoknál fejlődés-visszamaradás, szaporodásbiológiai zavarok
kezeletlenül könnyen súlyosbodhat, illetve a kórokozó az ilyen enyhébb tünetű egyedekben is tovább szaporodhat és ürülhet, fenntartva a fertőzést az állományban.
3.3. Krónikus (idült) forma: hosszan fennmaradó szövődményekkel jár.
Az akut/szubakut forma következményeként alakul ki 2–3 hét után a túlélőkben. a heveny szakot túlélő állatok egy részében a baktérium nem pusztul el teljesen, hanem bizonyos szövetekben megmarad és krónikus gyulladást idéz elő.
Jellegzetes krónikus elváltozások: 
Krónikus proliferatív arthritis – ízületgyulladás (leggyakoribb)
Baci megtelepszik a nagyobb ízületekben és hosszan tartó gyulladást okoz.
Ízületi tok megvastagodás, porc felszíne erodálódik, körülötte szövetszaporulat indul meg
Deformáció, esetenként ankylosis: az ízületi rések összecsontosodása, az ízület elmerevedése alakulhat ki.
Tartós sántaság
Vegetatív endocarditis - szívbelhártya-gyulladás
A baktérium a véráramlás révén eljuthat a szívbillentyűkre, ott megtelepszik és lassan növekvő, szemölcsszerű vegetációkat hoz létre → záródási elégtelenség
Főleg mitrális billentyűn
Az ilyen sertés időnként ismét belázasodhat, kondíciója leromlik, és terhelés hatására légszomj, keringési zavar tünetei mutatkozhatnak
Hirtelen elhullás embólia miatt
Bőrelhalás
Az akut szakban kialakult rombusz alakú bőrfoltok egy része nem gyógyul normálisan, hanem az érintett terület vérellátási zavara miatt elhal.
Maradandó hegesedés

4. Kórbonctani elváltozások
4.1. Akut orbánc
Generalizált szeptikémia jelei
Bőrön vérzések, livid foltok
Rombusz alakú bőrelváltozások
Lépmegnagyobbodás, nyirokcsomó-daganat
Tüdőödéma, szívizom vérzések
Ízületekben savós/fibrines gyulladás
Kapillárisokban fibrintrombusok
4.2. Krónikus orbánc
Deformált, erodált ízületek
Vastag, szemölcsszerű szívbillentyű-vegetációk
Bőr hegesedése
Ízületi tok megvastagodás, synovia felszaporodás

5. Diagnosztika
5.1. Klinikai gyanú
Rombusz alakú bőrtünetek
Láz + levertség + hirtelen sántaság
Kocák vetélései
5.2. Laboratóriumi vizsgálatok
A bakteriológiai vizsgálat a sertésorbánc igazolásának klasszikus módja. Bakteriológiai tenyésztés (lép, máj, nyirokcsomó, vér)
Véragaron apró kolóniák, gyakran zöldes (alfa) hemolízissel
Gram-festés: rövid pálcikák
Biokémiai tesztek, H₂S-termelés
PCR: gyors és megbízható
Szerológiai vizsgálatok (ellenanyag-kimutatás, pl. ELISA) az átfertőzöttség felmérésére vagy a vakcinázás hatékonyságának ellenőrzésére használhatók, de egy akut eset egyedi diagnózisában kevésbé hasznosak, hiszen mire az ellenanyag-termelés megindul, a heveny szak már lezajlik.

6. Terápia: A sertésorbánc kezelése elsősorban antibiotikumos terápián alapul.
6.1. Antibiotikumok
Első választás: penicillin → gyors, látványos javulás, a sertések többsége 24–48 órán belül látványosan javul, lázuk lemegy és állapotuk rendeződik.
Alternatívák: amoxicillin, ceftiofur, tilozin, lincomycin, enrofloxacin
Tetraciklinre gyakori rezisztencia!
Sulfonamidok hatástalanok
Kezelési idő: 3–5 nap
6.2. Kiegészítő kezelés
NSAID (láz- és gyulladáscsillapítás)
Folyadékpótlás, elektrolitok
Elkülönítés, pihentetés
6.3. Krónikus formák kezelhetősége: a krónikus formák – mint a krónikus ízületgyulladás és endocarditis – kezelése sokkal nehezebb és kevésbé eredményes. Ennek oka, hogy a krónikus elváltozások hátterében nem pusztán a baktérium jelenléte, hanem az általa kiváltott szöveti károsodások is állnak. Hiába pusztítjuk el antibiotikummal a kórokozót, a tönkrement ízületi porc vagy a károsodott szívbillentyű nem fog regenerálódni.

7. Megelőzés
7.1. Vakcinázás – a védekezés alapja
a rendszeres védőoltás
Kocák: fedeztetés előtt + évente ismétlés
Malacok: 8–12 hetes korban + 2–4 hét múlva emlékeztető
Kanok: éves oltás
A vakcinázás hatására a sertések szervezete ellenanyagot termel a baktérium tokantigénjei és a SpaA antigén ellen, ami megakadályozza a súlyos megbetegedés kialakulását. A vakcina hatékonysága magas, de nem 100%-os: mivel sok különböző szerotípus létezik, előfordulhat, hogy egy ritkább típus okoz fertőzést, ami ellen a vakcina kevésbé véd.
7.2. Telepi higiénia és biobiztonság
Rendszeres takarítás, fertőtlenítés
Rágcsáló- és légyirtás
Takarmány és víz védelme szennyeződéstől
Sérülések fertőtlenítése
Dögök azonnali eltávolítása
Látogatók beléptetésének kontrollja
Új állatok karanténozása + vakcinázása
7.3. Állomány-monitorozás
Rendszeres testhőmérséklet-mérés
Bőr- és járástünetek figyelése
Gyanús esetek azonnali elkülönítése és kezelése
Időszakos szerológiai vizsgálatok

8. Összegzés
A sertésorbánc kiemelten fontos zoonózis és gazdasági kórokozó.
Bőrtünetei jellegzetesek (gyémánt alakú foltok), de a diagnózishoz laborteszt szükséges.
Heveny forma jól kezelhető penicillinnel, krónikus forma gyakran csak korlátozottan.
A megelőzés kulcsa: vakcinázás + telepi higiénia + biobiztonság.
