23. Újgenerációs szekvenálási technológiák áttekintése

A 21. század elején a Humán Genom Projekt lezárása mérföldkő volt, ám az akkor alkalmazott technológiák korlátai hamar nyilvánvalóvá váltak. 
A klinikai diagnosztika és a kutatás igényei olyan módszereket követeltek, amelyek képesek nagy mennyiségű genetikai információt gyorsan, költséghatékonyan és nagy pontossággal előállítani. 
Ezen igény hívta életre az NGS technológiákat, amelyek mára lehetővé teszik nemcsak az emberi genom, hanem komplex mikrobiális közösségek (mikrobiom) és patogén kórokozók részletes vizsgálatát is.
Az NGS technológiák közös jellemzője, hogy egyszerre több millió, vagy akár milliárdnyi DNS-fragmentumot képesek szekvenálni párhuzamosan. Ez a megközelítés teszi lehetővé, hogy egy teljes genomot sokszoros lefedettséggel, gyorsan és gazdaságosan szekvenáljunk. 
Az NGS nem egyetlen módszert takar, hanem több, különböző elven működő technológiát foglal magába, mindegyiknek megvannak a maga előnyei és hátrányai.

Az NGS technológiák legfontosabb előnyei:
Mély szekvenálás: 
A technológia lehetővé teszi ugyanazon genomi régió többszázszoros vagy többezerszeres leolvasását. 
A Sanger-módszer érzékenysége jellemzően 15-20% körüli variánsfrekvenciánál van, míg az NGS képes 1% alatti variánsokat is detektálni.
Hipotézis-mentes megközelítés: 
Míg a Sanger-szekvenálás és a PCR módszerek specifikus primereket, és így előzetes ismeretet igényelnek a célszekvenciáról, az NGS képes "vakon" vizsgálni a mintában lévő összes genetikai anyagot. 
ismeretlen kórokozó vizsgálatakor értékes
Költséghatékonyság: 
lehetővé tette a rutinszerű alkalmazást

Második Generációs Technológiák: A Rövid Leolvasások Kora
A második generációs technológiák közös jellemzője, hogy a DNS-t apró fragmensekre törik, majd ezeket amplifikálják (klonális sokszorozás) a jel felerősítése érdekében. 
A szekvenálás általában rövid szakaszokat (50-400 bázispár) eredményez, de hatalmas mennyiségben.
Illumina 
Jelenleg a világ genetikai adatainak több mint 90%-át ezzel a technológiával állítják elő. 
Sikerének titka a magas pontosság (>99,9% Q30 minőség felett) és a skálázhatóság.
Az Illumina szekvenálás fő lépései a következők:
Könyvtár-előkészítés: 
A genomikus DNS-t fizikai (ultrahangos) vagy enzimatikus módszerrel fragmentálják (200-500 bp méretre). 
A fragmensek végeire specifikus adaptereket ligálnak. 
az adapterek kettős funkcióval bírnak: 
tartalmazzák a szekvenáló primerek kötőhelyeit,
lehetővé teszik a fragmensek rögzítését a szekvenáló felülethez (flow cell). 
Indexelés révén több minta is vizsgálható egyszerre.
Klasztergenerálás: 
Ez a lépés különbözteti meg az Illuminát a versenytársaktól. 
A könyvtár molekulákat egy üveg felületre (flow cell) juttatják, amely sűrűn borított kétféle oligonukleotiddal.
 A DNS-szálak hibridizálódnak ezekhez, majd egy "híd-amplifikációs" folyamat során minden egyes szálból egy lokális, klonális csoport (klaszter) jön létre. 
Egy-egy klaszter több ezer azonos DNS-szálat tartalmaz, ami felerősíti a fluoreszcens jelet, hogy az optikailag detektálható legyen. 
Szekvenálás Szintézissel (SBS): 
A szekvenálás ciklusokban zajlik. 
Minden ciklusban mind a négy nukleotidot (A, C, G, T) egyszerre adják a rendszerhez. 
Ezek a nukleotidok speciális, reverzibilis terminátorral és egyedi fluoreszcens jelöléssel vannak ellátva.
A polimeráz beépíti a komplementer bázist.
A terminátor csoport megakadályozza a további beépülést.
A felesleges reagenseket kimossák.
Lézeres gerjesztés hatására a beépült bázis fluoreszkál, amit egy nagy felbontású kamera rögzít.
Kémiai úton eltávolítják a terminátort és a fluorofórt, így kezdődhet a következő ciklus.
Adatfeldolgozás: A kamera által rögzített fluoreszcens képeket egy szoftver elemzi, és minden klaszterhez hozzárendeli a megfelelő nukleotid-sorrendet.
Hátrányai: Az Illumina technológia fő korlátja a leolvasási hossz., ami kihívást jelenthet a komplex genomi régiók (pl. ismétlődések) összerakásakor. Hosszú futási idő (több nap).

Ion Torrent 
A pH-változások detektálásán alapul. 
Amikor egy nukleotid beépül a növekvő DNS-szálba, melléktermékként egy proton szabadul fel. 
Ezt a pH-változást egy félvezető szenzor detektálja.

Könyvtár-előkészítés és amplifikáció: 
A könyvtárkészítés után a DNS-fragmenseket mikroszkopikus gyöngyökhöz kötik, majd olaj-víz emulzióban amplifikálják őket.
Minden mikroszkopikus vízcsepp egy reaktorként működik, így a gyöngy felszínét azonos DNS-másolatok milliói borítják be. 
A gyöngyöket egy félvezető chipre helyezik, amely ionszelektív szenzorokat tartalmaz és rendkívül érzékeny pH-mérőként funkcionál.
Szekvenálás: 
A rendszert szekvenciálisan árasztják el a különböző dNTP-kkel. 
Ha a nukleotid beépül, H+ szabadul fel, a pH csökken, amit a szenzor feszültségváltozásként érzékel. 
A jel nagysága arányos a beépült nukleotidok számával.
Előnyei: legnagyobb előnye a sebesség: mivel nincs szükség lassú optikai képalkotásra, egy futtatás 2-4 óra alatt elkészülhet, ami ideális a sürgősségi klinikai diagnosztikában.
Hátrányai: Pontatlanság a homopolimer régiók (azonos nukleotidok hosszú sorozatai) szekvenálásakor, mivel nehéz megkülönböztetni a 3, 4 vagy 5 azonos nukleotid beépülését. Rövid leolvasási hossz.

III. Harmadik Generációs Technológiák: A Hosszú Leolvasások és a Valós Idejű Analízis
A harmadik generációs technológiák (Long-Read Sequencing) áttörést hoztak a genomikában azzal, hogy képesek hosszú, akár több tízezer vagy százezer bázispáros DNS-molekulák egybefüggő szekvenálására.
Pacific Biosciences (PacBio): Single Molecule Real-Time (SMRT)
A PacBio SMRT szekvenálás egy harmadik generációs, hosszú olvasathosszú szekvenálási technológia, amely egyetlen DNS-molekulát olvas le valós időben.
A módszer lényege: 
DNS-fragmentumok két végére speciális adaptereket kapcsolnak, így kör alakú DNS-templát jön létre 
Ezután egyetlen DNS-polimeráz enzimet egy rendkívül kicsi, nanométeres méretű térbe, az úgynevezett zero-mode waveguide-ba (ZMW) helyeznek. 
A ZMW olyan apró „megfigyelőkamra”, amely lehetővé teszi, hogy csak egyetlen DNS-polimeráz működését kövessék nyomon.
Amikor a polimeráz új bázist épít be a DNS-be, rövid fényjel keletkezik, amelyet a ZMW-ben optikailag detektálnak. 
Ezekből a fényjelekből a rendszer valós időben állítja össze a DNS szekvenciáját.
A PacBio Sequel II rendszer képes nagyon hosszú DNS-szakaszokat szekvenálni, akár több tízezer bázispár hosszban. 
A DNS körkörös szerkezete miatt ugyanazt a szakaszt többször is leolvassa, majd ezekből egy nagyon pontos konszenzus szekvenciát készít (HiFi olvasatok). 
Ennek köszönhetően a módszer egyszerre biztosít hosszú olvasathosszt és nagy pontosságot.
A technológia előnye, hogy:
hosszú, összefüggő szekvenciákat ad,
nem igényel PCR-amplifikációt,
képes a DNS bizonyos módosításainak (például metiláció) kimutatására.
Hátránya ugyanakkor, hogy:
drágább, mint a rövid olvasathosszú módszerek,
jó minőségű, viszonylag nagy mennyiségű kiinduló DNS-t igényel.
Oxford Nanopore Technologies (ONT)
Megközelítése radikálisan eltér minden mástól: nem használ polimerázt a szintézishez, és nem optikai jelet mér.
Harmadik generációs, hosszú olvasathosszú technológia, amely elektromos jelek alapján határozza meg a DNS vagy RNS szekvenciáját.
A módszer lényege: 
a DNS- vagy RNS-molekulát átvezetik egy nanopóruson, amely egy vékony membránban helyezkedik el. A póruson normál esetben ionok áramlanak át, amit a műszer elektromos áramként mér.
Amikor a nukleinsav áthalad a nanopóruson, részben elzárja ezt az ionáramot. 
Minden báziskombináció kicsit másképp változtatja meg az áramot, és ezekből az áramváltozásokból a készülék kiszámolja, hogy milyen sorrendben követik egymást a bázisok.
A DNS áthaladását egy speciális fehérje „lassítja”, így a mérés valós időben, folyamatosan történik. A módszer nem igényel PCR-amplifikációt, ezért közvetlenül natív DNS-ből vagy akár RNS-ből is lehet szekvenálni.
A módszer előnyei:
rendkívül hosszú olvasathossz,
hordozható eszközök is léteznek,
gyorsan elindítható mérés,
natív DNS és RNS szekvenálása,
DNS-módosítások (pl. metiláció) kimutatása.
Hátrányai:
egyetlen olvasat pontossága alacsonyabb, mint az Illumina vagy a PacBio HiFi esetében,
bizonyos szekvenciákban (pl. azonos bázisok hosszú ismétlődésekor) több hiba fordulhat elő.
