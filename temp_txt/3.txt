3. tétel – Streptococcus suis okozta megbetegedések sertésben

I. A kórokozó jellemzése
Gram-pozitív, láncokba rendeződő coccus
Fakultatív anaerob
Véres agaron alfa-hemolízist okoz
Poliszacharid tok alapján szerotípusokba sorolható → fontos virulenciafaktor
a tok fontos szerepet játszik a kórokozó ellenálló képességében és patogenitásában
35 szerotípus ismert, leggyakoribbak: 1–9
különösen jelentős: 2-es szerotípus, ezek gyakran okoznak súlyos megbetegedést
Tok nélküli, nem tipizálható törzsek is előfordulnak
Egy sertésben több szerotípus egyidejűleg is jelen lehet
Molekuláris tipizálás lehetséges:
MLST-vel: multilocus szekvencia-tipizálás
pl. 2-es szerotípus ST1 törzs → magas virulencia

II. Járványtani szempontból
A sertések normál flórájának része
a felső légutak nyálkahártyáján (tonsillák, orrüreg)
húgy-nemi traktusban
Terjedés:
fertőzött élő állatok: A legfőbb fertőzési forrás a tünetmentes hordozó koca és süldő.
 A malacok már a fialás közben, a szülőcsatornán áthaladva, vagy közvetlenül a születés után, a koca testváladékaival (nyál, orrváladék) érintkezve kolonizálódhatnak.
 A választás után, amikor a malacok anyai immunitása (maternalis ellenanyagok) csökken, a fertőzés az alomtársak közötti közvetlen kontaktussal.
hordozás mértéke és a baktériumürítés intenzitása stresszhatásra fokozódik.
ragályfogó tárgyak (eszközök, ruházat)
mechanikus terjesztők (pl. rovarok)
Hajlamosító tényezők:
túlzsúfoltság, rossz szellőzés
takarmányváltás
társfertőzések
pl. PRRS vírus immunszupresszív hatása, a S. suis könnyebben bejut a véráramba
Kórfejlődés:
A fertőzés kapuja általában a mandula (tonsilla) vagy az orrnyálkahártya.
 A baktérium a hámsejtekhez tapadva kolonizál, majd stresszhatásra vagy nyálkahártya-sérülés révén átjut a hámon és bekerül a nyirokkeringésbe (regionális nyirokcsomók), majd a véráramba (bakterémia/szeptikémia).
A S. suis képes a monocitákban és makrofágokban túlélni és szaporodni ("trójai faló" mechanizmus), így védett a humorális immunválasztól és az antibiotikumok egy részétől, miközben eljut a cél-szervekhez: az ízületekhez, az agyvelőhöz és a szívbelhártyához
Környezetben:
rövid ideig életképes
elhullott állatokban hetekig fertőzőképes
Zoonózis:
emberre terjedhet
főleg sertésekkel dolgozók
Európában ritka, Ázsiában súlyos esetek

III. Klinikai formák sertésben
1. Érintett korosztály
Leggyakrabban:
választás utáni malacok
5–10 hetes korban válnak először észlelhetővé
Ritkábban:
hízókorú fiatal sertéseknél is előfordul

2. Klinikai lefolyás szerint
a) Perakut lefolyás esetén
Hirtelen elhullás dominál, előzetes tünetek nélkül
Oka: fulmináns szeptikémia
Ez a forma gyakran társul a virulens 2-es szerotípushoz.

b) Akut forma: általános tünetek és idegrendszeri jelenségek figyelhetők meg:
Magas láz
Levertség
Bizonytalan mozgás (ataxia)
Oldalfekvés
Idegrendszeri tünetek:
tarkó- és hátizmok merevsége miatt hátrahajló testtartás (opisthotonus)
szemtekerezgés (nystagmus)
Ezek a tünetek elsősorban agyhártyagyulladásra (meningitis) utalnak 

c) Félheveny (szubakut) forma: a lokalizált gyulladásos folyamatok kerülnek előtérbe:
Lokalizált elváltozások:
gennyes ízületigyulladás (arthritis)
a baktériumok megtelepednek az ízületekben, gennyes gyulladást okozva
sántaságot, bénulást eredményez
különböző súlyosságú tüdőgyulladás
szívbelhártya-gyulladás (endocarditis)
A szívbillentyűkön (mitrális, aorta) növedékek képződnek, ami billentyűelégtelenséget, keringési zavart, cianózist, nehézlégzést és hirtelen elhullást okozhat.
főleg növendékeken és hízókon fordul elő
Ritkábban:
vaginitis
vetélés kocákban

IV. Kórbonctani elváltozások
Az elhullott sertések boncolásakor a S. suis fertőzés számos szervet érintő, szeptikémiás jellegű elváltozásokat mutathat.
savóshártyákon és a nyálkahártyákon vérzések,
nyirokcsomók duzzanata
lép megnagyobbodása 
Meningitis: Az agyvelő burkai vérbőek, az agyvíz (liquor) mennyisége megnövekedett, zavaros, gennyes, fibrines lehet. A gyulladás az agyalapi tájékon gyakran kifejezettebb.
Polyserositis: Fibrines-gennyes gyulladás a mellhártyán, szívburkon és a hashártyán. 
Arthritis: Az ízületi tokban sárgás, zavaros, fibrines-gennyes synovia található. A szinoviális hártya megvastagodott, vérbő.
Endocarditis: A szívbillentyűkön karfiolszerű, omlékony, trombotikus felrakódások láthatók, amelyek leszakadva embóliát (pl. veseinfarktust) okozhatnak.
A leírt elváltozások együttese – bár nem tekinthető teljesen specifikusnak – erősen felveti a Streptococcus suis okozta generalizált fertőzés gyanúját.

V. Diagnosztika
1. Klinikai gyanú: Az idegrendszeri tünetek (meningitis jelei) fiatal malacokban, különösen ha lázas állapottal és ízületgyulladással társulnak, tipikusan S. suis fertőzésre utalhatnak, de a diagnózishoz laboratóriumi megerősítés.
2. Kórbonctani és mikrobiológiai vizsgálat
Mintavétel: elváltozott szervből
agyvelő, agyhártya
ízületi folyadék
lép
Tenyésztés:
véres agar
Gram-pozitív coccusok láncokban
A telepek Gram-festéssel igazolhatók (Gram-pozitív coccusok láncokban), 
további biokémiai tesztekkel és szükség esetén fajspecifikus PCR-rel megerősíthető a fajazonosság. 
a törzsek közötti rokonsági viszony felderítésében segítséget nyújthatnak a molekuláris tipizáló eljárások is, mint amilyen az MLST 
VI. Kezelés
1. Első választás (Béta-laktámok)
A béta-laktám antibiotikumok képezik a S. suis elleni terápia gerincét. A hazai törzsek több mint 90%-a érzékeny ezekre a szerekre.
Amoxicillin / Ampicillin: Kiváló választás, széles körben elérhető, baktericid hatású. Meningitis esetén nagy dózisban kell alkalmazni a megfelelő vér-agy gát penetráció eléréséhez. Vízoldékony formában csoportos kezelésre is alkalmas.
Penicillin G: Parenterálisan hatékony, de a rezisztencia lassan emelkedő tendenciát mutat (intermedier érzékenység előfordulhat), ezért a dózisra ügyelni kell.
Ceftiofur: 3. generációs cefalosporin, kiváló hatékonyságú a S. suis ellen. Mivel kritikusan fontos antibiotikum használatát a súlyos, egyedi esetekre kell korlátozni, és kerülni kell a rutinszerű tömeges alkalmazást.
2. Második választás és Alternatívák
Florfenikol: A hazai törzsek több mint 90%-a érzékeny rá. Lipofil tulajdonsága miatt kiválóan penetrál a szövetekbe, így a központi idegrendszerbe és az ízületekbe is. 
Trimetoprim-szulfonamid: A kombináció szinergista hatású, és a hazai izolátumok >90%-a érzékeny rá. Képes átjutni a vér-agy gáton, és költséghatékony megoldást jelent az ivóvízkezelésre.
3. Kerülendő szerek (Magas rezisztencia)
A következő antibiotikum csoportok használata S. suis ellen empirikus módon, antibiogram nélkül nem javasolt a kiterjedt rezisztencia miatt:
Tetraciklinek (Doxiciklin, Oxitetraciklin, Klórtetraciklin): A rezisztencia aránya rendkívül magas, gyakran meghaladja a 80-90%-ot. Ennek genetikai háttere a tet(O), tet(W) és egyéb rezisztenciagének széles körű elterjedése, amelyek gyakran mobilis genetikai elemeken (pl. plazmidokon) találhatók.
Makrolidok (Tilozin, Tilmikozin, Tulatromicin) és Linkózamidok (Linkomicin, Klindamicin): A rezisztencia szintén nagyon magas, gyakran a tetraciklin-rezisztenciával együtt (multirezisztencia) fordul elő. A rezisztenciát főként az erm(B) gén kódolja, amely metilálja a riboszómát, megakadályozva az antibiotikum kötődését. 
4. Multirezisztencia (MDR)
A sertésekből izolált S. suis törzsek körében gyakori a multirezisztencia (három vagy több antibiotikum-csoporttal szembeni ellenálló képesség). Vizsgálatok kimutatták, hogy a tünetmentes hordozó sertésekben gyakrabban fordulnak elő MDR törzsek, mint a beteg állatokban, így az egészséges állomány is jelentős rezisztencia-rezervoárként szolgálhat.
VII. Megelőzés
Nincs univerzális vakcina, a kórokozónak számos szerotípusa van
Sok szerotípus → részleges keresztvédelem
Autogén (telepspecifikus) vakcinák:
az adott sertéstelepen izolált S. suis törzsekből állítanak elő 
rendszeres felülvizsgálat szükséges, ha kell frissíteni kell a vakcina törzskészletét
Gyakori gyakorlat:
kocák vakcinázása fialás előtt
kolosztrális védelem 3-5 hetes korig
Esetenként:
malacok vakcinázása választás után
Általános járványvédelem:
zsúfoltság csökkentése
higiénia: Sebészeti beavatkozások: A fogcsípés, farokkurtítás és kasztrálás során a szigorú higiénia, fertőtlenítés és tiszta eszközök használata elengedhetetlen a bemeneti kapuk minimalizálása érdekében.
Társfertőzések kontrollja: A PRRS és a PCV2 elleni hatékony vakcinázás kulcsfontosságú a S. suis másodlagos kártételének megelőzésében.
