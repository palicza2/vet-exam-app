25. Bioinformatikai alapok a metagenomikai adatok feldolgozásában

A metagenomika – a teljes mikrobiális közösségből származó genetikai anyag közvetlen, tenyésztés nélküli szekvenálása és elemzése – lehetővé teszi a "ki van ott?" (taxonómiai összetétel) és a "mit csinálnak?" (funkcionális potenciál) kérdések egyidejű megválaszolását.
Az NGS technológiák mára lehetővé teszik nemcsak az emberi genom, hanem komplex mikrobiális közösségek (mikrobiom) és patogén kórokozók részletes vizsgálatát is.
Az NGS technológiák közös jellemzője, hogy egyszerre több millió, vagy akár milliárdnyi DNS-fragmentumot képesek szekvenálni párhuzamosan. Ez a megközelítés teszi lehetővé, hogy egy teljes genomot sokszoros lefedettséggel, gyorsan és gazdaságosan szekvenáljunk. 
Az NGS nem egyetlen módszert takar, hanem több, különböző elven működő technológiát foglal magába, mindegyiknek megvannak a maga előnyei és hátrányai.
Második Generációs Technológiák: Rövid Leolvasások 
A második generációs technológiák közös jellemzője, hogy a DNS-t apró fragmensekre törik, majd ezeket amplifikálják (klonális sokszorozás) a jel felerősítése érdekében. 
A szekvenálás általában rövid szakaszokat (50-400 bázispár) eredményez, de hatalmas mennyiségben.
Illumina, Ion Torrent 
III. Harmadik Generációs Technológiák: A Hosszú Leolvasások 
A harmadik generációs technológiák (Long-Read Sequencing) áttörést hoztak a genomikában azzal, hogy képesek hosszú, akár több tízezer vagy százezer bázispáros DNS-molekulák egybefüggő szekvenálására.
Pacific Biosciences (PacBio), Oxford Nanopore Technologies (ONT)
A szekvenálási technológiák fejlődése hatalmas mennyiségű nyers adatot generál, amely önmagában értelmezhetetlen. A valós biológiai információ kinyeréséhez elengedhetetlen a bioinformatika, az a tudományág, amely számítógépes eszközöket és algoritmusokat használ a biológiai adatok tárolására, elemzésére és értelmezésére. Az NGS adatok feldolgozása egy komplex, több lépcsős folyamat.
Minőségellenőrzés
Az első lépés a szekvenáló gépek által generált nyers adatok (fastq fájlok) minőségének ellenőrzése. 
fastq fájlok tartalmazzás a readek szekvenciáját és a bázisok minőségi értékeit
Szoftveres eszközökkel eltávolítják az alacsony minőségű bázisokat, adapter szennyeződéseket, és szükség szerint vágják a read-ek végét. (A rossz minőségű vagy technikai szekvenciák eltávolítása: trimming)
Referencia-genomhoz illesztés (alignment)
A minőségileg ellenőrzött rövid DNS-olvasatokat (reads) ezután egy referencia-genomhoz (ha elérhető) illesztik (alignment). 
Ez azt jelenti, hogy a rövid szekvenciákat megpróbálják beilleszteni a referencia-genom megfelelő helyére. 
A kimenet egy BAM fájl, amely tartalmazza az illesztett olvasatokat és azok pozícióját a referencia-genomon.
Deduplikáció: A PCR során keletkező azonos másolatok (duplikátumok) eltávolítása.
rövid readek esetén gyakori a de novo összeállítás: a szekvenálási readekből referencia-genom nélkül, kizárólag a szekvenciák közötti átfedések alapján állítanak össze hosszabb DNS-szakaszokat
kontingok
Ez a lépés rendkívül számításigényes, és speciális algoritmusokat igényel. 
Variánsazonosítás 
Az illesztett olvasatok alapján azonosítják a genetikai variánsokat, azaz azokat a különbségeket, amelyek a vizsgált egyed genomja és a referencia-genom között fennállnak. Ezek lehetnek:
SNP-k: Egyetlen bázis cseréje (pl. A helyett G).
InDel-ek: Rövid DNS-szakaszok beillesztése vagy törlése.
SV-k: Nagyobb méretű változások, mint például duplikációk, inverziók, transzlokációk.
A variánsazonosítás során statisztikai modelleket alkalmaznak, hogy megkülönböztessék a valódi genetikai variánsokat a szekvenálási hibáktól.
Annotálás
A variánsokhoz biológiai jelentést rendelünk.
Az összeállított kontigokból gén-előrejelző programok génjeit hívják ki, majd funkcionális annotációval hozzárendelik a gének szerepét.
Funkcionális annotáció
A funkcionális annotáció célja annak meghatározása, hogy a metagenomikai adatokban azonosított gének milyen biológiai funkciót látnak el. 
A folyamat első lépése a gének felismerése az összeállított DNS-szakaszokon, amit ORF-predikciónak nevezünk.
 Ekkor meghatározzák azokat a szakaszokat, amelyek valószínűleg fehérjét kódolnak, és kinyerik ezek aminosavsorrendjét.
A következő lépésben a prediktált fehérjéket ismert adatbázisokkal hasonlítják össze. 
A KEGG adatbázis segítségével a fehérjéket anyagcsere-útvonalakhoz és biokémiai funkciókhoz rendelik
a Pfam adatbázis a fehérjéket családokba és működési egységekbe sorolja. 
Összességében a funkcionális annotáció során a metagenomban azonosított génekhez különböző adatbázisok segítségével funkciókat rendelnek, így következtetni lehet arra, milyen biológiai folyamatokra képes a vizsgált mikrobiális közösség.

Taxonómiai azonosítás 
A metagenomikai minták taxonómiai elemzésének célja annak meghatározása, hogy milyen mikroorganizmusok vannak jelen a mintában, és milyen arányban. Erre többféle bioinformatikai módszer létezik.
Kraken2
A Kraken2 egy nagyon gyors módszer, amely a szekvenálási readeket rövid DNS-darabokra bontja, majd ezeket egy előre elkészített referencia-adatbázissal hasonlítja össze. 
A módszer megpróbálja minden readhez azt a taxont hozzárendelni, amely a legjobban magyarázza a találatokat. 
Rövid idő alatt, akár fajszintű besorolást is adhat, még nagyon nagy adatmennyiségek esetén is. 
Hátránya ugyanakkor, hogy a gyorsaság miatt téves találatok is előfordulhatnak, különösen akkor, ha a referencia-adatbázis nem teljes, vagy ha túl rövid DNS-darabokat használ az összehasonlításhoz. Ezért a Kraken2 eredményeit általában utólag szűrik és küszöbértékekkel tisztítják.
MetaPhlAn
Nem a teljes DNS-t vizsgálja, hanem csak olyan géneket, amelyek kizárólag bizonyos mikroorganizmus-csoportokra jellemzőek. 
A szekvenálási readeket ezekhez a speciális „jelző” génekhez illeszti, majd ezek alapján határozza meg, mely taxonok vannak jelen, és milyen arányban. 
Ennek előnye, hogy kevesebb a téves azonosítás, ugyanakkor a módszer csak azokat a mikroorganizmusokat képes kimutatni, amelyekhez rendelkezésre áll ilyen jelzőgén az adatbázisban.
Kaiju
Nem a DNS-szekvenciákat, hanem az azokból származtatható fehérjéket vizsgálja. 
A DNS-readeket először fehérjeszekvenciává alakítja, majd ezeket hasonlítja össze egy nagy fehérjeadatbázissal. 
Ez a megközelítés lehetővé teszi, hogy távolabbi rokonságban álló mikroorganizmusokat, valamint kevésbé ismert vírusokat és baktériumokat is felismerjen. 
Cserébe a módszer lassabb, mint a kizárólag DNS-alapú eljárások.

Antimikrobiális rezisztencia gének azonosítása 
A metagenomikai vizsgálatok során különösen fontos szerepet kap az ARG-k azonosítása, mivel ezek a gének kulcsszerepet játszanak az antibiotikum-rezisztencia terjedésében, különösen a horizontális géntranszfer révén. 
A rezisztenciagének felismerésére kifejezetten erre a célra kialakított adatbázisok és bioinformatikai eszközök állnak rendelkezésre.
Az egyik legszélesebb körben használt rendszer a CARD, amely egy gondosan karbantartott rezisztenciagén-gyűjtemény. 
A hozzá tartozó elemző eszköz a bemeneti szekvenciákat fehérje- és mutációszinten vizsgálja, és különböző összehasonlító módszerekkel keresi meg a legjobb egyezéseket. 
Ennek eredményeként pontos információt ad arról, hogy egy adott szekvencia milyen típusú rezisztenciagénhez tartozik, például egy β-laktamázhoz vagy egy effluxpumpához, és milyen antibiotikumokkal szemben okozhat ellenállást.
Egy másik gyakran alkalmazott eszköz a ResFinder, amelyet a dán Genomikai Epidemiológiai Központ fejlesztett ki. 
A ResFinder egy manuálisan összeállított rezisztenciagén-adatbázist használ, és elsősorban DNS-szintű összehasonlításokra épül. 
A program a bemeneti szekvenciákban megkeresi az ismert rezisztenciagéneket, majd listát készít a talált ARG-kről. 
Bizonyos esetekben a rendszer képes arra is, hogy az azonosított gének alapján rezisztencia-fenotípust jelezzen előre, különösen bakteriális izolátumok esetén. 
Metagenomikában leggyakrabban összeállított contigeken vagy teljes genom-szegmenseken alkalmazzák.
Szintén elterjedt eszköz az NCBI által fejlesztett AMRFinderPlus.
NCBI rezisztenciagén-referencia adatbázisára épül. 
Nemcsak teljes rezisztenciagéneket képes felismerni, hanem olyan kritikus pontmutációkat is, amelyek önmagukban rezisztenciát okozhatnak.
Fehérje és DNS-alapú keresési módszereket egyaránt alkalmaz, és strukturált, jól értelmezhető kimenetet ad, amely elkülöníti az alapvető rezisztenciagéneket és az egyéb, például virulenciához vagy stresszválaszhoz kapcsolódó tényezőket.
A gyakorlatban ezeknek az eszközöknek a futtatása általában a metagenomikai adatok előfeldolgozása után történik. A nyers readek minőségi szűrését és szükség szerinti összeállítását követően az ORF-predikció során kinyert fehérjeszekvenciákat használják bemenetként, mivel a rezisztenciagének funkciója legjobban fehérjeszinten értelmezhető. 
Az elemzés eredményeként kapott ARG-listák, valamint ezek relatív gyakorisága a mintában alkotják a rezisztencia-profilt, vagyis a vizsgált minta rezisztomjának alapját.
Fontos ugyanakkor hangsúlyozni, hogy a rezisztenciagén-adatbázisok sem teljesek. 
Számos új vagy eddig még nem leírt rezisztenciamechanizmus létezhet, amelyek nem szerepelnek a jelenlegi adatbázisokban. Ezért a rezisztom-elemzés eredményeit mindig azzal a tudattal kell értelmezni, hogy a kimutatott ARG-k a jelenleg ismert rezisztenciakészletet tükrözik, és nem feltétlenül fedik le a teljes, potenciálisan jelen lévő rezisztenciagének körét.

Vizualizációs eszközök 
A metagenomikai vizsgálatok során nagy mennyiségű és összetett adat keletkezik, ezért az eredmények értelmezését különböző vizualizációs eszközök segítik. Ezek lehetővé teszik a mikrobiális közösségek összetételének és funkcionális jellemzőinek áttekinthető megjelenítését.
A Krona elsősorban a taxonómiai összetétel bemutatására szolgál. Interaktív kördiagramjai segítségével a felhasználó könnyen áttekintheti a mikrobiális közösség hierarchikus felépítését, és különböző taxonómiai szintek között böngészhet. Ez az eszköz jól használható a relatív abundanciák gyors szemléltetésére.
A MEGAN a szekvencia-illesztési eredményekből állít elő taxonómiai és funkcionális profilokat. Grafikus felületén lehetőség van a minták közötti összehasonlításra, valamint annak vizsgálatára, hogy az egyes taxonok vagy funkciók milyen arányban vannak jelen a metagenomban.
Az anvi’o egy összetettebb elemző és megjelenítő környezet. Többféle adatot – például lefedettséget, géneket és funkcionális annotációkat – egyetlen interaktív nézetben jelenít meg, megkönnyítve a komplex metagenomikai adatok értelmezését.
